<html>
<head>
	<title>Biografia - Rino Gaetano</title>
	<link rel="icon" type="image/x-icon" href="immagini/vinile.png">
	<meta name="author" content="Elisabetta Chisso">
	<link rel="stylesheet" href="stile.css">

</head>

<body style= "background-color : #008080">

	<nav> 
		<a href="sito.html"> 
			<img src="immagini/home.png" class="dim-logo" align = "left">
		</a> 
		<a href="biografia.html"> Biografia </a>
		&emsp; &emsp;
		<a href="discografia.html"> Discografia </a>
		&emsp; &emsp;
		<a href="curiosita.html"> Curiosità </a>
	</nav>
	<h1 align="center" style = "color:palegreen"> Biografia </h1>
	<img src="https://static.sky.it/images/skytg24/it/politica/2022/09/26/meloni-vittoria-elezioni-rino-gaetano/GettyImages-635736548.jpg.transform/hero-desktop/2a1ef4f030f60b4c0e2b0dd170c674dd3b853790/img.jpg" class="centra" height="300">
	
<ul>
	<li> <a href="#primo"> Rino Gaetano : i primi anni e gli esordi musicali </a> </li>
	<li> <a href="#secondo"> Le canzoni e il successo </a> </li>
</ul>
<a  name="primo"> <h2>Rino Gaetano : i primi anni e gli esordi musicali</h2> </a>
<p >
	Rino Gaetano è nato a Crotone il 29 Ottobre 1950, ma ha vissuto fin dall’età di 10 anni a Roma. I suoi genitori, entrambi lavoratori, affidarono i primi anni della formazione del bambino a un convento ecclesiastico in provincia di Terni, dove tra le altre cose il giovane Gaetano fu escluso dal coro scolastico perché considerato stonato.

	Un episodio, quello dell’esclusione dal coro, che probabilmente lo segnerà tanto profondamente da fargli manifestare più volte, nel corso della sua carriera, l’incertezza di poter essere lui a cantare le proprie canzoni.

	Nel 1971 con un gruppo di amici fonda i Krounks, per cui si occupa di suonare il basso e di scrivere i testi delle canzoni. Parallelamente Gaetano comincia ad appassionarsi al teatro e alla musica frequentando il <b> Folkstudio </b>, lo storico locale considerato un’autorità e un punto di ritrovo per i cantautori appassionati del genere.
	Mentre le canzoni di denuncia sociale e di militanza imperversavano e i valori delle lotte studentesche e della militanza si mischiano a quelli della musica, Gaetano canta storie buffe e all’apparenza spensierate, ma che in realtà celano un messaggio più profondo e sensibile.
</p>	
<blockquote> 
	«[Gaetano] sentiva l'importanza dello studio, però aveva anche dei momenti di grande assenza, che non era vuoto. Era molto difficile trovare Rino in situazioni di "vuoto", era sempre mentalmente occupato. C'erano dei gusti, questo mi è sempre sembrato di lui, dei gusti all'interno di questa persona, delle ricerche sue personali che lo tenevano occupato. Lui è stato abbastanza un ragazzo sognante, molto sognante.»
</blockquote>
<a name = "secondo"> <h2> Le canzoni e il successo </h2> </a>
<p>
	Nel 1973 Rino Gaetano, che ha ottenuto il diploma come ragioniere, decide di prendere un anno sabbatico per dedicarsi completamente alla carriera musicale. Promette ai suoi che se non ci riuscirà metterà la testa a posto e si dedicherà a un più tranquillo lavoro d’impiegato in banca, come avrebbe desiderato suo padre.

	Il suo primo 45 giri, uscito nel 1973, è I love you Maryanna/Jacqueline, per cui si firma col nome di Kammamuri’s. Forse, a detta di alcuni dei suoi collaboratori, l’artista usa uno pseudonimo per l’insicurezza dovuta alla sua voce graffiante. Gaetano infatti non si considererà mai un vero cantante, bensì un autore di canzoni.

	Il disco aprirà le porte ai successivi Ingresso Libero del 1974 (per cui è stato realizzato un doppio CD a quarant’anni dall’uscita) e Ma il cielo è sempre più blu del 1975.

	In realtà i tre primi dischi non gli procureranno nessuna popolarità: il linguaggio nonsense, l’ironia, e le atipiche chiavi di lettura non verranno capite dalla maggior parte degli ascoltatori.

	Gran parte del pubblico contemporaneo a Rino Gaetano si limiterà a fischiettare i motivetti dei suoi brani, senza capire i messaggi di denuncia celati dietro i suoi testi ironici apparentemente senza significato. La notorietà di alcune canzoni gli consentirà comunque di diventare l’artista apripista in alcuni concerti di musicisti già affermati, come ad esempio Antonello Venditti, conosciuto all’interno del Folkstudio.

	Nello stesso periodo Gaetano conosce Bruno Franceschelli, un’amicizia davvero importante e che saprà valorizzarne il talento artistico. Con Franceschelli il cantautore porterà in scena la commedia Ad esempio a me piace… Le cui tematiche principali sono le stesse che, a modo loro, affrontavano anche i musicisti più impegnati: l’esclusione, l’emarginazione e l’incomunicabilità.

	Nel 1976 la tematica a lui cara dell’esclusione la affronta nel disco Mio Fratello è figlio unico, seguito l’anno successivo da Aida, un disco in cui si rivolge in chiave del tutto originale a tutte le donne e all’Italia, anch’essa vista come una personificazione femminile.
</p>



</body>
</html>